\section{大般涅磐经}

\paragraph{如虫食木}
有成字者，此虫不知是字非字；智人見之，終不唱言是虫解字，亦不驚怪。
\paragraph{乳是藥非藥}
如彼良醫，善知於乳是藥非藥，非如凡夫所計吾我。凡夫愚人所計我者，或言大如拇指、或如芥子、或如微塵；如來說我悉不如是，是故說言，諸法無我，實非無我。何者是我？若法是實、是真、是常、是主、是依、性不變易者，是名為我。如彼大醫善解乳藥，如來亦爾，為眾生故，說諸法中真實有我。
